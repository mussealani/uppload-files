<!DOCTYPE html>
<html>
	<head>
		<meta charset="UTF-8">
		<title> Turning Torso </title>
	</head>

	<body>
		<article>
			<h1> Turning Torso </h1>

			<img style="width: 300px;" alt="Turning Torso" src="../../img/turning_torso.jpg">

			<p> Smeknamn:	Torson eller TT<br>
					Plats:	Malmö<br>
					Högsta: höjd	190,4 meter<br>
					Höjd till taket:	190,4 meter<br>
					Våningar ovan jord:	54[1]<br>
					Antal hissar:	5<br>
					Byggstart:	2001<br>
					Färdigställd:	2005<br>
					Golvyta:	27 000 m² </p>

					<p>I den första detaljplanen som gjordes för bostadsmässan Bo01 1999 fanns ett 25-våningshus inritat på platsen för Turning Torso (med HSB som möjlig byggherre). Ledningen för mässbolaget som arrangerade Bo01 hade i detta skede kontakter med Santiago Calatrava för att denne skulle gestalta en tillfällig informationspaviljong inför mässan. Diskussioner började då föras om möjligheten att låta Calatrava rita även detta höghus. En skulptur som Calatrava gjort diskuterades som förebild. I Fredrik Gerttens SVT-visade dokumentärfilm Sossen, arkitekten och det skruvade huset (2005) följs hela byggprocessen inklusive diskussion om hur upphovet till projektet verkligen uppkom, bland annat om den tidigare vd:n Johnny Örbäcks roll i tillblivelsen.[2][3]. När Calatrava engagerade sig i uppgiften kom tornet att successivt bli högre och högre och detaljplanen fick göras om. Även kostnaderna sköt i höjden, från de 800 miljoner kronor som styrelsen beviljade i budget.

					Turning Torso Gallery[redigera | redigera wikitext]
					Granne med Turning Torso byggde HSB Malmö även en kompletterande lägre byggnad om fem våningar, Turning Torso Gallery, ritad av Greger Dahlström och Fojab Arkitekter. Denna byggnad invigdes 2 mars 2007 och innehåller 37 hyresrättsbostäder, butiks- och restauranglokaler samt teknisk central och ett parkeringshus för hela komplexet.[4][5] En underjordisk gång förbinder parkeringshuset och skyskrapan. Den första tiden fanns i byggnaden även en utställning över hela Turning Torso-projektet.

					Byggnationen[redigera | redigera wikitext]
					Tanken var först att byggnaden skulle kunna presenteras inom ramen för Bo01-mässans många nybyggen, men arbetet drog ut på tiden och Turning Torso började byggas först sommaren 2001 och invigdes 27 augusti 2005. Byggnadsentreprenör var NCC.

					Byggandet dokumenterades även av Discovery Channels serie Extreme Engineering, som visade byggarbetarnas vardag med den komplicerade byggprocessen.

					Konstruktion[redigera | redigera wikitext]
					Med sina 190,4 meter är Turning Torso det 3:e högsta bostadshuset i Europa, efter 264-metersskrapan Triumfpalatset i Moskva och 212-metersskrapan Sky Tower i Wrocław.

					Turning Torso structure.svg
					Konstruktionen bygger på nio kuber med fem våningsplan i varje kub. Mellanvåningarna medräknade blir det totalt 54 våningar. Varje våningsplan är omkring 400 m². Den totala kontorsytan omfattar ca 4 200 m² och är belägen i de två nedersta kuberna. Kub tre till kub nio omfattar totalt 147 lägenheter. De två översta våningarna (53 och 54) är konferensanläggningen Turning Torso Meetings. Varje våningsplan består i princip av en kvadratisk del kring kärnan samt en triangulär del, som delvis bärs upp av ett utvändigt stålbärverk. Hela konstruktionen vrider sig ett kvarts varv på sin väg upp.</p>


		</article>
	</body>
</html>
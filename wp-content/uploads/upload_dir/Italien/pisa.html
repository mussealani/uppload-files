<!DOCTYPE html>
<html lang="sv">

  <head>
<meta charset="utf-8">

  <title>Title</title>

  <link rel="stylesheet" href="style.css"/>

</head>

<body>

<p>
Det började byggas 1173 som ett normalt torn och tog 187 år att bygga. Tornet blev alltså klart år 1360. Tornet började långsamt att luta redan innan bygget var slutfört. Den högsta biten av tornet byggdes därför färdigt i en något annan vinkel, i ett försök att lindra problemet. Tornet lutar med 5 grader från centrumlinjen, på grund av att marken är mycket vattenrik och lerig. Innan restaureringsarbetet 1990-2001 lutade tornet med 5,5 grader.<br/>

Årligen besöker flera miljoner människor tornet och går de 296 trappstegen till toppen. På senare år har åtgärder vidtagits för att räta upp tornet något och på så sätt säkerställa dess fortbestånd. Mellan 7 januari 1990 och 16 juni 2001 var tornet stängt på grund av olycksrisken. Det öppnade igen efter omfattande restaureringsarbeten.<br/>

Det sägs att Galileo Galilei i ett experiment ska ha släppt två kanonkulor av olika storlek från tornet. Detta för att påvisa att kulornas fallhastighet var oberoende av deras massa. Berättelsen betraktas dock som en apokryfisk historia, då dess enda källa är Galileos egen sekreterare.
</p>

    <img src="https://upload.wikimedia.org/wikipedia/commons/e/e4/Leaning_tower_of_pisa_2.jpg">

</body>

</html>
